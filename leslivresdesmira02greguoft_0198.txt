182 DE VIRTUTIBUS SANCTI MARTINI. — 11.

lemnitatis beatae, dum stans ad pedes oraret, spe-
ctante populo directi sunt digiti ejus3 viditque omnis
conventus plebis magnalia Dei, qualiter inficiebatur
manus a sanguine, ascendebatque gradatim per aren-
tes venas, et ita erat manus bibula, -ut putares spon-
giam diu aridam lymphis injectam, sitienter haurire
liquorem. Repletis ergo venis, roboratisque nervis, ac
rubescente cute pallidam manum extulit sanatam.

CAPUT LVI.

De muliere quae contractis in palma digitis venit.

Pari quodammodo ordine Pictavensis mulier me-
ruit obtinere medelam. Nam haec contractis in volam
digitis, unguibusque defixis in ipsiS, ut ita dicam, os-
sibus, tota jam manu putrefacta, venit ad sancti sesti-
vitatem devota, optabilem expetens medicinam. lgi-
tur, spectatis ex more solemnibus, dicit suis : « Integro
quidem corde ad deposcendum beati praesidium veni-
mus; sed obsistentibus peccatis, non meruimus quod
petebamus accipere. Consummata ergo nunc ora-
tione, revertamur ad patriam, fidentes de bonitate
praesulis, quod corpore imbecillo prosit animae fidelis
oratio. » Haec et his similia aiens, et quasi sancto vale-
dicens, discessit. Vergente quoque iu vesperam die,
prope amnis Caris ripam accepit mansionem. Ad
medium autem fere noctis expergefacta, gratias Deo
refert, quod esset, quod viveret, quod vigeret, vel
quod beati pontificis tumulum attigisset ; quae cum
maximo fletu proferret, iterum obdormivit. Et ecce
vir crine cycneo, indumentopurpureo, crucem gestans
manu, stans ante eam ait: « Nunc sana eris in no-

