84 DE VIRTUTIBUS SANCTI MARTINI. —1.

dicentis, inimicos nostros potu ciboque debere
satiari¹, potum eis offerri praecipio. Qui nequaquam
exspectantes , quantum poterant, fugiebant. Crederes
eos fustibus agi, aut invitos contra possibilitatem
caballorum suorum currere cogi3 et sic, tribuente
Domino , et jux'r’ante patrono, quo dirigebamus adve-
nimus. De quantis me tribulationibus et aerumnis
eripuit, in quantis mihi necessitatibus sua pietas
astitit, vel quantas in me amaritudines sua virtute
compescuit, non dicam ad scribendum , sed etiam ad
referendum perlongum est.

CAPUT xxxvn.

De dysentericis.

Quid de dysentericis dicam, ubi tam velociter in-
venitur medela , quam fideliter fuerit inquisita? Nam
vidi mulierem a dysenteria per quinque menses gra-
viter laborantem , ita ut cum necessitas commoveret,
inter manus ad loca necessaria transferretur, quae
simul et confortationem cibi, et virtutem corpusculi
superflue digerendo perdiderat3 me indice novi hanc
ad basilicam vigilasse; reddito autem post nocturnas
tenebras die, abraso beati tumuli pulvere, et reme-
dium hausisse simul et poculum; eamque domi pro-
priis gressibus fuisse redditam, quae veniens ab aliis
fuerat sustentata.

(1) Rom. xu, 20.

