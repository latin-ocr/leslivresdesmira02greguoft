66 DE VIRTUTIBUS SANCTI MARTINI. >—— 1.

CAPUT XXVII.
De charivaldo ¹ debili.

Sed et charivaldus quidam per venationem similes
incurrens insidias, latus unum, debilitata manu ac
pede, perdiderat. Qui ad gloriosum templum famulo-
rum manibus deportatus, jejuniis et orationibus se
subdens assiduis, per totum fere annum, quod cum
fecisset, omnium membrorum sanitate recepta , gau-
dens remeavit ad propria. Et ideo monemus ut nullus
sollicitetur ab ariolis, quia nihil unquam proderunt
infirmis. Plus enim valet parumper de pulvere basi-
licae, quam illi cum medicamentis insaniae.

CAPUT XXVIII.

De fune abscisso.

De pulvere, aut cera loci illius, vel quidquid rapere
quis potuit de sepulcro, quantae virtutes aut assidue
fiant, aut factae sint, quis unquam poterit investigare
aut scire? Unum tamen manifestum miraculum, quod
a fidelibus comperi, putavi crimen ducere taceri. Unus
fide plenus expetiit ut aliquid pignoris de sancti basi-
lica secretius deportaret'3 et multis conatus vicibus,
nunquam potuit, dum 'publice non praesumpsit. Re-
verti autem cupiens, nocte ad funem illum de quo
signum commovetur advenit; ex quo sune decisam
cultro particulam, secum detulit. Regressusque ad
domum , multis exinde infirmis sanitatem accommo-
davit, ita ut non dubium esset aegrotum evadere, qui

 

 

‹113-Gari0aldo, Cl.-F.; (hunwaldus , Cott.

