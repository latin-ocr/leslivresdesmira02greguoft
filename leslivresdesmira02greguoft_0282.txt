26⁶ DE VIRTUTIBUS SANCTI MARTINI. — 111.

hic solus remansit. Tandemque relictus a somno, dum
consurgere nititur, doloribus coarctatur. Mox mem·
bris omnibus contractuS, ac retortis extrorsum bra-
chiis, contractis in poplite nervis, calcaneis ad crura
deductis, cum nulla esset virtus eundi, immensae ab
eo lacrymae cum magnis vocibus effluebant. Reversis
autem sociis ad visenda pecora, hic ejulans invenitur.
Dehinc parentum ulnis ablatus, domui restituitur.
Post dies vero paucos cum parumper a doloribus
laxaretur, mendicis quibusdam deputatus est, cum
quibus per decem aut eo amplius annos regiones ur-
besque circumiens, ad hanc quoque festivitatem ad-
veniens, membris omnibus solidatus est. Duo eadem
die illuminati caeci, duo energumeni ad sepulcrum
antistitis emundati sunt.

CAPUT LIX.

De puero febricitante.

Adolescens quidam ex nostriS, nocturnis febribus
vexabatur in tantum, ut ab hora diei octava usque in
crastinum secunda diei hora, nullam aestuandi quie-
tem posset accipere. Erat enim ei et horribilis omnis
cibus ‚ nec quidquam unde confortaretur accipiebat.
Dolor etiam saevus membra omnia quatiebat, sed et
pallor genas obsederat. Dumque sic inter manus ser-
retur parentum ut aeger, aegre obtinere potui ut ad se-
pulcrum beati antistitis deferretur. Tandem allatus, ut
de sacrosancto tumuli pulvere diluto potum sumpsit,
mox ab hac benedictione, fugato universo dolore, fe-
bris exstiucta est. Nec mora, secreta digestionum loca
puer expetit, deducitur in angulo ventris purgandi
gratia. Verum ubi voluntatem alvi, flatu impellente

