¹50 DE VIRTUTIBUS SANCTI MARTIM. — 11.

hodie in Dei nomine beneficium petentibus praestat.
Ipse quoque postea abhoc unguento similem infirmum

perungens, oleo crescente, sanavit, et multos deinceps
per illud sanitati restituit ¹.

CAPUT XXXIII.

De Allomere contracto.

Proferat et Andegava regio miraculum suum, de
qua Allomeris ² quidam procedens cum contractis
pedibus ac manibus, lingua etiam debilis, beati con-
fessoris templum expetiit. Ubi cum tota quadragesima
resedisset, assidue orans ac deprecans, ut eum virtus
sancti antistitis visitaret, advenit dies illa dominica
ante sanctum pascha, in qua Dominus noster Jesus
stratas ab arborum spoliis vias incedens, Hierosoiymis
venit, turba prosequente ac clamante ε « Hosanna,
benedictus qui venit in nomine. Domini ³. » llta ergo
die curn sero jam sactum esset, et ipse solus aforis
ante tumulum decubaret, subito sactus est in ecstasi,
et pavore perterritus jacebat ut mortuus. Qui cum, ut
ipse refert, per duarum horarum spatium aut amplius
fuisset oppressuS, tanquam de somno evigilans, subito
ad sensum suum revertitur : elevatusque sursum,
sanum se esse miratur3 ibique tota nocte vigilans,
mane nobis quae sunt ore proprio reseravit : clericus-
que factus, incolumis ad hospitiolum suum rediit.

(1) Ad hunc usque locum nec pius ultra procedit tractatus de
virtutib. S. Martini apud Cl.-F.; conf. supra cap. xx1v‚ p. 132.

(2)-Atiqui codd. cum editis, Al0111cr1's vel Elomeris seu Leo-
meris, et sic in indice capitum. (R.)

(3) Mutela. xxx, 9.

