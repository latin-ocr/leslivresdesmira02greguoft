358 DE GLORIA CONFESSORUM.

CAPUT vu.

De arbore erecta.

Fuit et in Nobiliacensi pago urbis Turonicae arbor,
quoe ab impulsu venti ruens, viam publicam impedie-
bat. Quod iter cum vir beatus ageret, viantium motus
misericordia, facto desuper signo crucis ‚ erexit eam.
Quae usque nunc stare juxta viam erecta visa est, etiam
praemortua : quia spoliata cortice, vivebat tamen ho-
nore viri Dei ; de quo cortice multi fideliter eradentes,
ut dilutam aqua sumebant, mox medicamina capie-
bant. Vidimus etiam nos hanc arborem erectam.

CAPUT VIII.

De oratorio Martiniacensis praedii.

Igitur Turonico oppido oratorium erat propinquum,
situm in villa Martiniacensi‚ in quo celebre ferebatur
saepius orasse Martinum. Denique Guntharius abbas¹
dum gregi monasteriali praeesset, si viam quae haud
procul ab oratorio inceditur casu conferente tereret,
oratione facta transibat. Post assumptum vero episco-
patum, aggerem ipsum praeteriens, venit ante orato-
rium, sed distulit ad orationem in loco descendere:
illico equus conversum habens caput ad oratorium,
in media restat via. Dehinc verberatur calcibus, loris
agitur, urgetur stimulis ε sed tanquam aeneus non mo·
vetur. Tunc sacerdos sensit se virtute divina teneri3
et descendens, sacta oratione, equite ascenso prae·

(1) De eo Gregorius lib. ιν Hist. capp. 4 et 11, et lib. x cap.
ultimo.

