302 DE VIRTUTIBUS SANCTI MARTINI. —- IV.

mulier quae diu a frigore febrium aegrotabat, accepto
ab hac benedictione modico, mox ut sumpsit, sa-
nata est.

CAPUT XXII.

De contracto directo .

Silluvius ¹, incola Bajocassinus‚ cum in rure positus
operaretur quiddam, commoto vento, pavore percul-
sus, tremere coepit, ac membris omnibus destitui, vo-
ciferari etiam, et sibi mortem imminere testabatur.
Interea concurrentibus vicinis ad spectaculum tale,
ipse inter voces et ululatus, contractis nervis, debili-
tatur ad integrum 3 et non solum ei usus aurium dene-
gatur, verumetiam et ipso lumine caruit oculorum.
Post quindecim vero annos dum in hac infelicitate
degeret, ad festivitatem sancti Martini adveniens, so-
lidatis membris, oculisque receptis, abscessit.

CAPUT XXIII .

De caeca ac debili sanatis.

Nec dissimili virtute mulier Ermegundis’, Andeca-
vensis civiS‚ vici incola Croviensis ³, contracta ac caeca,
in hac festivitate directa, illuminataque discessit. Sed
et Charimundus, ex Bricilonno ⁴ debilis veniens , vir-
tute beati antistitis redintegratus est.

———

(1) Gat.‚ Sillimius. Clar., Hicluvius. Editi, Simillc'mius. (R.)

(2) Ermengundt‘s 5326, 5329. Cott.

(3) Bign., Eroniensis. Alii, Cmniensis. Vide supra cap. xvu. (R.)

(4) Varie in variis codd. scribitur. Sic Laud. et Colb.; at Bell.
et Clar.‚'Bric1·l10nno. Vict. , Briciolonno. Gat. , Bricilomno. S. Β.,
Briscicormo. Denique Edsti, Brtsctllamo, vel Briscillami. (R.)

