420 DE GLORIA CON FESSORUM.

peregrinis delatae super altare haberentur, subito glo-
bus ignis ab eisdem emergens usque ad cameram

templi visus est conscendisse, sed non multis, ut ipse
aiebat, ostensus est. Sic et in dedicatione oratorii
nostri apparuit, sicut supra memoravimus.

CAPUT XL.

De visionibus pro patris mei infirmitate habitis.

Sed nec illud absurdum est credere, quod saepius
per visiones expertas Dominus revelare dignatur, qua-
liter aut honorentur sancti, aut infirmi medicamina
consequantur. Nam recolo gestum in infantia, cum
. pater meus ab infirmitate humoris podagrici labora-
ret, et ardore febrium ac doloribus multis attenuatus,
lectulo decubaret, vidisse me in visu noctis perso·
nam dicentem mihi : « Legisti, ait, librum Jesu
Nave? » Cui ego : « Nihil aliud litterarum praeter no-
tas agnovi, in quarum nunc studio constrictus affli-
gor. Nam hic liber prorsus an sit ignoro. » Et ait ε
« Vade, inquit, facitoque hastulam parvulam ex ligno,
quod hoc nomen recipere possit, scriptumque ex atra·-
mento sub paterni capitis fulcrum colloca; erit enim
ei praesidium, si quod loquor impleveris. » Mane au-
tem facto, matri quae videram indicavi; jubet impleri
visionis praecepta. Quod cum fecissem, statim genitor
ab infirmitate convaluit. Decurso quoque alterius anni
curriculo, iterum abhoc incommodo capitur ε accen-
ditur febris, intumescunt pedes, dolore pessimo nervi
intorquentur. Haec illo perferente, dum cum magno
gemitu in stratu decumberet, vidi iterum personam

