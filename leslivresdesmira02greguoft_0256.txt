2120 DE VIRTUTIBUS SANCTI MARTINI. -- 11.

trahere coepit. At illa vociferans et plangens, cum nul-
lum aspiceret auxilium, viriliter tamen resistere cona-
batur. Post decursa vero duarum aut trium horarum
spatia, regressae mulieres reliquae, invenerunt earn se-
mivivam humo jacentem, nihil penitus loqui posse.
Innuebat quidem· illa manu ε sed nihil eis intelligen-
tibus, haec muta permansit. Umbra vero, quae ei appa-
ruerat, in tantum hominibus domi illius insidiata est,
ut relinquenteslocum, alio commigrarent.Postea vero,
duorum aut trium mensium diebus decursis, ad basi-
licam puella veniens, eloquium meruit recipere. Sic-
que cuncta quae pertulerat ore proprio enarravit.

CAPUT XXXVIII.

De diacono catalaunensi.

Interea Catalaunensisi diaconus, ut mos illi genti
est, aliis matutinales gratias celebrantibuS‚ cum potum
hauriret, oculorum amissione multatur3 recognos-
censque reatum suurn, et se non dignam proposito
suo rem gessisse, suspenditur a cibo potuque, per-
noctans in vigiliis, orationibusque insistens. Interea
dum haec ageret, fama, quae totum late compleverat
orbem, ad ejus aures usque pervenit, esse scilicet apud
Turonis Martinum antistitem, ad cujus sepulcrum
saepe talium infirmitatum clades depulsa quiesceret.
Nec moratur diaconus, sed illico iter institui jubens,
ad basilicam sanctam non dubius de virtute beati viri
pervenit, ibique prostratus solu, orationi subnixus,
die tertia apertis oculis lumen recepit. Ego vero dum

(1) Igitur catallaunensis, sup. 2123.

