362 DE GLORIA CONFESSORUM.

donatur. Mulier quae sensum perdiderat, et quibus-
dam horis daemonium putabatur habere, de hoc oleo
tacta, sanata est. Nam et alius abbas, ejusdem cel-
lulae proximus, de hoc oleo caeci oculos attigit, qui
protinus visum recepit. Sed et cum multos energu-
menos exinde restituisset sanitati, uni qui atrociorem,
ut credo, daemonem habebat, super caput de oleo
posuit: illico daemonem per fluxum ventris egessitÍ¾
et alteri in ungula pollicis daemonium descendit. Quo
viso presbyter super digitum oleum infudit, moxque
disrupto corio, sanguine defluente, discessit. Haec ille
de oleo retulit.

CAPUT X.

De uva vitis, quam ipse plantavit, et de cera sepulcri.

De uva quoque ex vite quarn sanctus plantaverat
adjecit, quod assumptam eam in ampullulam recondi-
dit, quam aqua complevit. Non post multum vero
tempus, venit ad eum homo, cujus os a pustula mala
tumefactum, caputque et oculi inflati ob nimium vene-
num praecludebantur. Cui ille infusa in os aqua de
ampulla uvae omnis tumor ac dolor gutta decedente
discessit. Asserebat etiam grana uvae illius in ipsa
aqua post quatuor annos adhuc viridia perdurare. De
cera vero quam de sepulcro tulerat, adjecit. Surda et
muta, quae, ut credo, daemonium habebat, ad eum
accessit, in cujus aure de ipsa cera posuit 3 alia vero
die veniens, gratias pro accepta sanitate retulit sacer-
doti.

