228 DE VIRTUTIBUS SANCTI MARTINI. — ΙΙ.

serve Christi, ut‘tua hoc oleum benedictione sancti-
fices. » At ille, ne vanitati subjectus videretur, ait :
« Parva est virtus mea; sed, si placet, oleum de sepul-
cro beati Martini habe0, ex quo hoc oleum perfun-
datur. Tu vero, si credis ejus virtutem magnam, ex
hoc salutem hauries. » At illa gaudens, petiit expleri
quae presbyter loquebatur. Vas etenim illud medium
erat. Cumque de hoc liquore qui a basilica sancti as·
sumptus fuerat , perfunderetur, protinus ebulliens
oleum ampullam usque ad summitatem implevit. Quod
matrona cernens, admirans virtutem confessoris beati,
domum regressa est gaudens.

CAPUT XXV.

De digitis cujusdam mulieris directis.

Alia vero mulier, cujus digiti iu ipsam palmam con-
tracti defixi erant, basilicam beati Martini antistitis ex-
petiit. Paucis quoque interpositis diebus orationem
fundenS, et sancti auxilium implorans, directis digi-
tis, manum recepit incolumem.

CAPUT XXVI.

De muliere contracta.

Ante hos annos puella in infirmitatem pessimam
ruenS, membris omnibus debilitata contrahitur. H'aec
auditis miraculis quae antistes gloriosus in singulis
operabatur, nomen ejus invocabat devote. Post dies
autem paucos rogat se ad ejus basilicam deportari,
in cujus atrio diebus multis jacens, fusa saepius ora-
tione cum lacrymis, a virtute pontificis visitatur3
sicque subveniente divina misericordia, sanata dis-
cessnt.

