382 DE GLORIA CONFESSORUM.

prostrati solo jacebant. Tunc ego z « Nolite, inquam ‚
timere. Virtus est enim sanctorum quam cernitis; et
praesertim rememoramini librum Vitae beati Martini,
et recolite qualiter verba sacrata promenti de capite
globus ignis egressus , usque ad coelos visus est con-
scendisse; et ideo ne terreamini, sed ipsum nos curn
sanctis reliquiis credite visitasse. n Tunc timore post-
posito, magnificavimus Deum, dicentes: Benedictus
qui venit in nomine Domini, Deus Dominus, et illuxit
nobis¹⁸ Sed illud anterius miraculum visum est pau-
cis, istud apparuit populis universis; in illo fuit virtu·
tis indicium , in isto gratiae supplementum; illud suit
tunc occultum propter jactantiam, istud manifestum
est cunctis ad gloriam3 ibidem ore festiva fideliter
acta Domino nuntiantur, hic in novitate oratorii quod
ad laudem Domini proficeret illustratione sanctorum
pignorum consecratur. Ergo fideliter, ut oportet, a
nobis quaerendus est et oranduS, ut ille visitet hunc
populum, qui plerumque orationis vota per hunc
sacrum ignem sustulit in excelsum. Hunc enim ignem
vel cum de monacho orante narravi, vel cum Brachio-
nem abbatem a pignoribus sanctorum vidisse egres-
sum ignem exposui, mysticum esse put0, eo quod
non exurat, sed illuminet3 sed nec sine divinae majes-

tatis gratia, quae vel se prodere, vel apparere quibus-
dam potest.
CAPUT XXI.

‘De sepulcro sancti Solemnis.

Et licet de Turonica urbe aliqua jam scripserimuS,
tamen quoniam nuper saneti Solemnis sepulcrum

(1) Psal: cxvn, 26, 27.

