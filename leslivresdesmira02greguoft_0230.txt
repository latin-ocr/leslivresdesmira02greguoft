214 DE VIRTUTIBUS SANCTI MARTINI. - 111.

impletoque bonae deliberationis voto, pes ejus, qui ef-
fractis ossibus suerat breviatus, est elongatus. Et qui
ante a duobus pueris sustentatus ibat, nunc sine ullius
hominis adminiculo, quo voluerit, absque aliquo de—
bilitatis impedimento discurrit.

CAPUT XVI.

De caeco illuminato.

Post haec puerulus quidam ex Lemovicino caecus
adveniens, lumen recepit oculorum hoc modo. Anno
tertio nativitatis suae cum jam gressum incipiens
figere, erumpenteque lingua in verbis labra laxaret,
dum matri alludit blande, dum oscula libat, dum collo
ejus appenditur, dum in ulnis defertur, commota per
immissionem diabolicam, vi venti pulvis a terra cum
paleis elevatur, et super puerum ad matrem ejus cum
magno turbine fertur ε sed rustica mulier et incauta,
non tractat se filiumque Salvatoris vexillo munire,
ideoque praevalentibus insidiis oculi adolescentis re·
pleti pulvere obserantur. Qui diu vociferans, tandem
mitigatus a matre permansit caecus. Adultus autem
datus est mendicis, ut vel cum eisdem ambulans
stipendii quiddam acciperet. Erant autem paren-
tes ejus valde pauperes. Igitur duodecimo caecitatis ¹
suae anno, advenit Turonis ante diem solemnitatis,
qua Deus pater Verbum carni glutinans, mundo
salutem invexit. Decursa autem festivitatis vigilia,
dum recedentibus aliis hic ad pedes sancti decubaret

(Ἰ) Clar. ‚ nativitatis. Editi, matis. (R.)

