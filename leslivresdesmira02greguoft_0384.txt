368 DE GLORIA CONFESSORUM.

reddidi, et surdis auditum, nunc autem haec possum
facere quae dicis. ³> Et vocato ad se uno de haereticiS,
clanculo ait ad eum : « Accipe quadraginta aureos, et
clausis oculis reside in loco unde nobis est transitus3
et praetereunte me cum rege, exclama in virtute ut
perditum lumen mea tibi credulitate restituam. » Cum-
que hic accepta pecunia fecisset quod sibi fuerat im-
peratum, procedit novus Cirula regis ad dexteram,
constipatus haereticorum caterva: exclamat et iste
caecatus pecunia, ut fide episcopi reciperet oculos
suos. At iste cum non minima arrogantia imponens
manus super oculos ejus, ait : «Secundum fidem meam
fiat tihi. » Haec eo dicente, ita obserati suntoculi ho-
minis cum dolore, ut non solum visum perderet, ve-
rum etiam dolum ‚ quem avaritia impellente finxerat,

publicaret.
CAPUT XIV

De altercatione haeretici cum catholico.

Retulit alius fidelis spectasse se christianum cum
haeretico pro fide nostra certantem. Altercantibusque
diu de divinis Scripturis, cum flecti non posset haere-
ticus, ut agnosceret veritatem, ait ε « Si nostrae religio-
niS‚ si Scripturarum sacrarum testimonia te ad cre-
dendum minime movent, vel virtutem individuae
Trinitatis miraculis experire. Est digito meo annulus
aureus ε ego eum in ignem jacio, tu candentem col-
lige. υ Projectumque inter prunas annulum, ita igniri
permisit, ut eis similis cerneretur. Conversusque ad
haereticum ait z « Si vera est prosecutio tua, sume eum
ab igne. » lllo autem resistente, ait vir : <t immensa
Trinitas-Deus, si aliquid indignum te credo, ostende.
Certe si recta est fides mea, nihil mihi praevaleant

