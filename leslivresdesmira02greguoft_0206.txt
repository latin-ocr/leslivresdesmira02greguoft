190 DE VIRTU'I'IBUS SANCTI MARTINI. — 11.

basilicam sancti, orationi prosternor. Qua expleta,
doloris locum veIO, quod ante beatum dependebat se-
pulcrum, attigi. Quo tacto, protinus et pulsus vena-
rum, et lacrymarum fluxus stetit. Post triduum vero
dextram capitis partem similis attigit dolor. Pulsa-
bant venae, atque ubertim lacrymae defluebant. lte-
rum mane consurgens, pari ut prius modo contacto
velo, capite sanus abscessi. Transactis vero decem
diebus, visum est mihi minuere sanguinem-z tertia
autem die post sanguinis diminutionem, subiit mihi
cogitatio, et, ut credo, per insidiatorem injecta, quod
haec quae pertuleram a sanguine evenissent, et si vena
protinus suisset incisa, confestim ista cessassent. Dum
haec cogito, ac revolvo, amborum temporum venae
prosiluere, renovatur dolor qui prius suerat, et jam
non unam partem capitis, sed totum arripuit caput.
Commotus ergo doloribus, ad basilicam properO, ac
pro cogitatione prava deprecans veniam , pallaque,
quae beatum operit sepulcrum, caput tetigi 3 mox, do-
lore sedato, sanus recessi de tumulo.

Multa quidem sunt et alia quae vir beatus quotidie
operatur, quae insequi longum est. Tamen si adhuc
meremur videre miracula, placet ea alteri conjungi li-
bello. Nam, ut diximus, hi duo libelli in hoc numero
teneantur. Ego quoque pietati dominicae maximas re-
fero gratias, quod mihi per suffragium antistitis glo-
riosi concessum est, ut quod in initio tractavi, potue-
rim usque ad finem perducere ¹ 3 deprecans, ut quod

(l) Edid, est quae in initio promisi, usque ad finem perducere
posse. (R.) -- 2204 , potui.

