³66 DE GLORIA CONFESSORUM.

CAPUT XII.

De monasterio ejus in Hispania.

In Hispaniis¹ autem nuper factum cognovi. Cum
Leuvieldus rex contra fllium suum ambularet, atque
exercitus ejus, ut assolet, graviter loca sancta concu-
teret, monasterium erat sancti Martini inter Sagunthum
atque Carthaginem Spartariam. Audientes autem mo-
nachi, quod hic exercitus ad locum illum deberet acce-
dere, fugam ineunt, et se, relicto abbate sene, in insu-
lam maris abscondunt. Advenientibus autem Gothis
·ac diripientibus res monasterii , quae sine custode
remanserant, abbatem senio incurvatum, sed sancti-
tate erectum offendunt. Extraetoque unus gladio ,
quasi amputaturus cervicem ejus, resupinus ruit, ac
spiritum exhalavit. Reliqui vero haec videntes timore
perterriti fugerunt. Quod cum regi nuntiatum fuisset,
cum testificatione praecepit omnia quae ablata fuerant
monasterio restaurari.

CAPUT XIII.

De haeretico qui hominem inluminare voluit, sed excaecavit.

Cernens autem praefatus rex tanta miracula per ser-
vos Dei qui nostrae religionis erant fieri, vocavit unum
episcoporum suorum, dixitque secretius ad eum τ
« Quamobrem vos, ut isti qui se christianos dicunt ,
non ostenditis signa in populos secuudum fidem ves-
tram ? » Dicit ei episcopus : « Saepius ego caecis lumen

(1) IspanIis, 2791.

