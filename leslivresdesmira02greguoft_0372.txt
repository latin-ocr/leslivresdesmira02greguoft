356 DE GLORIA CONFESSORUM.

CAPUT VI.

De lapide in quo sanctus sedit.

Plurima quidem fecit in hoc saeculo, de quihus
scriptores ejus Vitae multa praeterierunt, dum sasti-
dium arcere detrahentium adnisi sunt, ne non crede-
rentur ab his qui bonorum sanctitatem linguis vene-
ficis impugnare saepius volunt. Sed nos qui quotidie,
indigni quidem, ejus miracula cernimus ad sepulcrum,
quia non est opus sanis medicus, sed qui male habent,
absurdum duximus si ea quae evidenter ab eo prius
gesta cognovimus sileamus. Quod si quis est adhuc
infidelis et aemulus, ut haec non credat, accedat ad
basilicam , et videbit quotidie et nova agi, et quae
sacta dudum fuerant iterari. Et quia tertium de ejus
operibus libellum ยน scripsimus, ne et hic liber ab ejus
virtutibus sit immunis, scribere in eodem aliqua de
his quae nobis evidenter sunt comperta tractavimus,
quia multa sunt, sicut saepe testati sumus, quae hacte-
nus latuerunt. Exstat nunc in ipsa superius memorata
basilica, quam in ejus honore fideles aedificaverunt,
lapis, super quem vir beatus dicitur resedisse. Post
multum autem tempus, Leo quidam presbyter, ut sibi
sepulcrum deponeret, lapidem sanctum a loco demo-
vit : nec mora, ad domum suam cum tremore rediens,
correptus a febre, die tertia exspiravit, cognitumque
est offensum antistitem habuisse. Hoc igitur nostro
tempore gestum recolimus.

(1) Bal. cum Vict. et Clar. m., qftatuor.... libellos, (R.)

