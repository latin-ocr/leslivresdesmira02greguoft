50 DE VIRTUTIBUS SANCTI MARTINI. —- Ι.

CAPUT XVII.

De his quae Ambianis gesta sunt.

ln porta Ambianensi, in qua quondam vir beatus
pauperem. algentem chlamyde decisa contexit, ora-
torium a fidelibus et aedificatum, in quo nunc puellae
religiosae deserviunt ob honorem sancti antistitis, pa-
rumper habentes facultatis, nisi quod eas devotorum
alit saepe devotio. Erant tamen eis quodam tempore
pauca apium alvearia, quae eis fuerant data, quae cum
quidam invidus conspexisset, ait intra se : ε( Utinam
aliquid de his vasis possem auferre. >2 Secuta autem
nocte instigatus a daemone, ablatis tribus vasis, navim
onerat, ut scilicet transito amne sibi facilius quae abs·
tulerat· vindicaret. Sed, credo ei impedimentum fuisse
hoc furtum, sicut postea manifeste probatum est.
Igitur cum sole oriente ad portum fluminis causa
transmeandi homines properarent, navim ad littus as-
piciunt, apesque ex alveariis catervatim emergere,
hominemque seorsum jacere prostratum. Sed putantes
eum a somno occupatum, sicut didicerant jam a puel-
lis furtum factum, quantocius properant ad alligan-
dum eum , sed accedentes mortuum reperiunt. Sta-
timque puellis notum faciunt factum, et quod fu-
ratum fuerat cellulae restituunt, admirantes tam
velociter in homine divinae ultionis accessisse sen-
tentiam.

