196 DE VIRTUTIBUS SANCTI MARTINI. —— 111.

non frustrari ε quia quotiescumque aut dolor capitis
irruit, aut tempora pulsus impulit, aut aures auditus
gravavit, aut oculorum aciem caligo suffudit, aut aliis
membris dolor insedit, statim ut locum dolentem,
vel tumulo vel velo pendente attigi, protinus sanita·
tem recepi, mirans tacitus in ipso tactu dolorem re·
cessisse cum cursu.

CAPUT PRIMUM.

De doloro faucium mearum.

Quid autem nuper pertulerim, primum inseram huic
libello miraculum. Dum ad convivium residentes post
jejunium ederemuS, piscis infertur in ferculo ε quem
dominica cruce signatum dum edimus, una mihi ex
aristis ipsius piscis injuriosissime adhaesit in gutture.
Quae dolores commovens graves ‚ incidebat fauces
acumine, et ipsam gulam longitudine obserabat ε im-

pediebat vocis sonitum, at neque ipsum salivae liquo-
rem, qui saepe a palato defluit, transire sinebat. Tertia
autem die cum neque tussiens, neque excreans eam
valerem projicere,recurri ad nota praesidia. Accedo ad
tumulum, provolvor in pavimento, profusisque cum
gemitu lacrymis, auxilium deprecor confessoris. De-
hinc erectus, velo, quod dependebat, gulam, fauces-
que et reliquum capitis attigi. Nec mora, sanitatem
recepi3 et priusquam limina sancta egrederer, nullam
fatigationem sensi. Quid· tamen aculeus malus deve-
nerit, ignoro. Non eum rejeci per vomitum, non dis-
cessisse sensi in alvum. Unum tantum scio, quod ita
me in velocitate sensi sanatum, ut putarem quod in·

jecta aliquis manu, illa quae injuriam saucibus intule-
rant abstulisset.

