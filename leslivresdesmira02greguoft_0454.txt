438 DE GLORIA CONFESSORUM.

in rure domus Sexdacensis, quod in ejus sessione
subsistebat, ecclesiam aedificavit : ex inde iterum in
alia villa aliud aedificavit templum Dei, utrumque
tamen sanctorum reliquiis communivit. Cum au-
tem dies dominicus advenisset, celebratis missis uno
in loco, ad alium pergebat. Erat autem inter utrasque
ecclesias spatium, quasi millium viginti. Hoc ei erat
opus per singulos dominicos dies. Factum est autem
quadam Dominica, dum hoc iter tereret, et velocius
cornipedem verberans calce properaret, caput ejus

ramus mespoli arboris percuteret. At ille injuriam
sentienS, ait : « Arescere te jubeat Deus,cujus nutu de

terra egressa es. » Et confestim aruit arbor usquein ip-
sis virtutis suae radicibus. Ille vero accedens quo ibat,
celebratis solemniis, fuit in eodem loco tribus diebus.
Quarta autem die regressus, cum vidisset arborem
aridam, ait : « Vae mihi quiin amaritudine cordis ma·
ledixi huic arbori. Et ecce enim qualiter aruit. Et
descendens prostravit se ad radices ejus, et ait ad
Dominum : « Deus omnipotens, cujus nutu omnia
gubernantur, cujus imperio non nata creantur, creata
vivunt, mortua reformantur: cujus salubre praeceptum
tenentes, vivere nos post mortem'corporis hujus cre-
dimus per futuram resurrectionem, tu praecipe ut re-
virescat haec arbor, et sit sicut antea. » Et statim quasi
per aliquam venarum dispositionem humor a terra
consurgens, per totos arboris patulae ramos uberi ir-
rigatione diffunditur, laxansque nodos arentes, pro-
rumpentibus foliis, revixisse ab astantibus est mirata.
Magna enim illi fuit virtus ac eleemosyna, ita ut, sicut
superius dictum est, in domibus suis ecclesias faceret,
ac facultates suas in cibos pauperum erogaret. ln uua

