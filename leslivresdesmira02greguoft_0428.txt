412 DE GLORIA CONFESSORUM.

diversa adhibet studia , largitur et praemia ε sed nullis
potuit modis ab eisdem elicere medelam3 donec tan-
dem aliquando pietas Domini commota respiceret.
Apparuit enim ei persona quaedam per visum noctis ,
dicens : <t Si vis visioni pristinae restaurari, perge
quantocius, et require lapidem mundum, ac sarco-
phagum puellae quiescentis, quod in basilica sancti
Venerandi detectum habetur, citius tege :mox detectis
visibus oculorum tuorum, clare cuncta prospicies. υ
Quo facto, ut vas illud clausit opertorio, protinus
apertis oculis lumen recepit ex integro. Unde nou am-

bigitur esse eam nobilis meriti, quae talia praestare
potuit aegrotanti. '

CAPUT XXXVI.

De aliis sepulcris sanctorum in eadem basilica.

Sunt autem in hocloco multa sepulcra quae, ut

diximus, fidelium esse probantur. Habetur enim ibi
tumulus huic a laeva contiguus, longitudine, latitu-

dine, altitudine, omnique positione consimilis. In hu-
jus fronte superiore habetur scriptum ε

SANCTAE. MEMOMAE. GALLAE.

Est et illud nihilominus sepulcrum sculptum¹ me-
ritis gloriosum, inter egressum basilicae sancti lllidii et
ingressum templi beati Venerandi in edito positum,
in quo ferunt Alexandrum quemdam religiosum fuisse
sepultum3 de quo frequens infirmorum necessitaS,

(1) Sic SB. At Colb. a (2204), Bad.. Mon, Chol„ sculpti; alii,
sculptis. Bal„ multis. Caeterum nulla jam exstant inter has basilicas
sepulcra. (R.)

