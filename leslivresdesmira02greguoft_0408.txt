392 DE GLORIA CONFESSORUM.

humo, et incisis scamni pedibus, posuit ipsum sub
terra, replevitque fossam humo. Mirum dictu! adve-
niente verno tempore, sicut reliquae arbores florescunt,
ita et haec columna, quae viri manu, ut ita dixerim,
sepulta fuerat, rediviva in sospitate virescens, novas
frondes emisit. Exstant de ea hodie quoque virgulta
in quinum senumque aut fere amplius pedum altitu-
dine, quae annis singulis incrementum sumentia, a
Domino sublevantur.

CAPUT XXIV.
De Monegunde religiosa.

Apud ipsam vero urbem Turonicam beata Μο-
negundis¹ obiit. Fuit autem ex Carnoteno territorio.
Quae relinquens tam patriam quam parentes, ad hoc
tantum Turones expetiit, ut orationi vacaret: per
quam Deus crebro miracula ostendere est dignatus.
Nam si quis pusulam malam incurrisset, et ad eam
veniens orationem precabatur ; confestimque illa
prosternebatur ad supplicandum Dominum, et colli-
gens folia cujuslibet oleris aut pomi, saliva illiniebat,
faciensque crucem super ulcus imponebat solium:
confestimque ila omne venenum evanescebat, ut nihil
dignum leti aegrotus ultra perferret. Quartanariis quo-
que et gulam dolentibus, data benedicta aqua saepius
medebatur. Ad cujus nunc sepulcrum assidue infirmi
confluunt et sanantur. Nam quanti frigores passi,
quanti a pusulis malis veneno incrassante praemortui,
quanti a dysenteria ibi sunt sanati, viritim non potest
explicari. Sed quoniam multa ex his in libro quem de

(1) Colb. tut., et Bell„ Monagundis; alii, Monigunde's (R).

