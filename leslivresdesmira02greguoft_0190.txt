174 DE VIRTUTIBUS SANCTI MART1N1.—H.

labiis osculatur, lacrymis rigat, voce beati confessoris
auxilium implorat, fide non diffisus solitum praestola—
batur auxilium. Denique sacerdotibus qui advenerant,
ad agenda solemnia procedentibus, curn lector, cui
legendi erat officium , advenisset, et arrepto libro
vitam sancti coepisset legere confessoris ‚ protinus hic
recto brachio sanus erigitur, et spectantibus cunctis,
praesidia quae fideliter petiit impetravit.

CAPUT L.

De caeco illuminato.

Sic et caecus in eadem festivitate supplex implorans
receptionem visionis, ut pallulam attigit, quae a foris
ad pedes sancti de pariete dependet, mox erumpente
a palpebris sanguine, teste populo, visum recepit.

CAPUT LI.

De dysentericis

Cum autem morbus ille dysentericus cum occultis
pustulis multas attereret civitates, ac inter reliqua loca
urbs T uronica gravius laboraret, multi abraso a beato
tumulo pulvere et hausto, sanabantur. Plerique, de
oleo quod inibi habetur delibuti,liberabantur 3 fuitque
nonnullis remedium aqua illa unde sepulcrum ablu-
tum est ante pascha. Igitur, cum multis multa tribue-
rentur beneficia, vidi unum in desperatione a dysen-
teria jacentem, huncque ad basilicam ductum, aliis
vigilias celebrantibus , noctem inquietam duxisset ;
diluculo vero accedens ad tumulum, potato cum vino
pulvere, sanus rediit e sepulcrO.

