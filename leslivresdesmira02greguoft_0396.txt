380 DE GLORIA CONFESSORUM.

CAPUT XX.

De dedicatione oratorii nostri.

De oratorio autem nostro , in quo reliquiae sancti
Saturnini martyris ac Martini antistitis cum Illidio
confessore vel reliquorum sanctorum collocatae sunt,
pro instructione credentium narrare aliqua non pige-
bit, qualiter se virtus beati Martini revelatione revela·
vit, ita ut appareret multis ignitus globus ille terribilis,
qui quondam solemnia celebranti emerserat paucis
visibilis, a capitis arce prorumpens. Concepit enim
inspirante divinae pietatis instinctu animus, ut cellu-
lam valde elegantem, quam sanctus Eufrouius ad
usum promptuarii habuerat, ad opus orationis fideli-
ter dedicarem. Qua diligenter composita, et altari ex
more locato, ad basilicam· sanctam vigiliis noctem
unam ducentes, mane vero venientes ad cellulam,
altare quod erexeramus sanctificavimus. Regressique
ad basilicam, sanctas ejus reliquias cum Saturnini
Julianique martyrum, vel etiam beati lllidii exinde
solemniter radiantibus cereis crucibusque admovimus.
Erat autem sacerdotum ac levitarum in albis vestibus
non minimus chorus, et civium honoratorum ordo
praeclarus, sed et populi sequentis ordinis magnus
conventus. Cumque sacrosancta pignora palliis ac
nafis exornata in excelsum deferremus, perv-enimus
ad ostium oratorii. Ingredientibus autem nobis, subito
replevit cellulam illam fulgor terribilis, ita ut prae
timore et splendore nimio astantium oculi clauderen-
tur. Discurrebat autem per totam cellulam tanquam
fulgur, non parvum nobis ingerens metum : nee quis-
quam scire poterat quid hoc esset , et omnes pavore

