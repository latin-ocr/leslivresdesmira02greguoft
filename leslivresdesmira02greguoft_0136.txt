120 DE VIRTUTIBUS SANCTI MARTINI. - Π.

tinebant ¹, et aqua usque ad summum repletiS, descen-
dunt cuncti usque ad cingulum cum ipsis navibus in
profundum, nequaquam tamen navibus subductis a
pedibus. Exterritis autem omnibus, Boso non rauce
vociferans beati Martini auxilium proclamabat, et ut
eis ad liberandum festinus occurreret, precabatur, di-
cens fidenter suis: « Nolite timere3 scio enim quod
,dextera sancti viri ad auxilium porrigendum maxime
in necessitatibus sit parata. υ Haec eo dicente, directis
a Deo navibus, mutatoque vento contrario in secun-
dum, nullo pereunte, pervenerunt in littus, ubi tam
praesens occurrit beati confessoris suffragium, ut etiam
argentum quod rapiente fluvio perdiderant, ipso de-
nique fluvio in littus restituente, reciperent.

CAPUT XVIII.
De Landulfo lunatico.

Quidam ex Viennensi¹ territorio Landulfus nomine,
graviter a lunatici daemonii infestatione vexabatur, ita
ut plerumque ab hoste se vallari putans in terram
corrueret ‚ cruentasque ex ore spumas emittens, tan-
quam mortuus habebatur. Quod genus morbi ephi-
lenticum peritorum medicorum vocitavit auctoritas;
rustici vero cadivum dixere, pro eo quod caderet.
Cumque se antedictus in hoc exitu videret affligi , au-
dita beati praesulis fama, sanctam ejus adiit basilicam,

 

(1) 2204 (solio 79, ΥΟ) istam glossam habet in margine, unde-
cimo saeculo circiter exaratam ε Tunc enim tabulatam faciebant
natale supetj naves, ut majus portare possent.

(2) Editi, V lunensi territorio Laudulpluw. Bec. (et Cott.), Laec-
clulfus. (R.)— 3801 , V tunensi... Landulfus.

