88 DE VIRTUTIBUS SANCTI MARTINI. — 1.

quod fideliter poscendo clam quaesita sanitas est
adepta! Quod si haec, ut diximus, cuncta publica-
rentur , non solum libros, sed nec ipsum mundum,
ut ait evangelista de Domino , arbitror potuisse reci-
pere¹ !

CAPUT XL.

De Securo contracto.

Et quoniam sermo clausulam petit, unum v'obis
adhuc praeclarum miraculum, priusquam liber finem
accipiat, enarrabo. Adolescens quidam , nomine
Securus, ex utero matris egredienS, manum aridam
pedemque protulerat, et ita omnium membrorum
siccata compage diriguerat, ut monstrum aliquod
simularet ε erat autem et jugo servitutis innexus.
Quem cum viderentdomini sui jam per septem annos
nihil omnino posse proficere, manibus deportantes
posuerunt eum ante beatum sepulcrum, ut vel a prae-
tereuntibus pasceretur, qui labore proprio ali non
poterat. Jacente autem eo in loco illo per multos
dies, directus est pes ejus qui fuerat debilis ‚ manus-
que ejus sicca ‚ infectis sanguine venis, sanata est ε et
ita omni corpore, accepta beati confessoris ope,
formatus est, ut putares eum denuo fuisse renatum.
Qui puerulus a Justino cOmite redemptus, et ingenuus
dimissus est : et postea baptismum consecutus, usque
hodie sub patrocinio sanctae ecclesiae persistit incolu-
mis. Quis unquam ista sic ex ordine inquirere aut
referre poterit, ut ex aequo laudare sufficiat? Tamen

(1) Joan. xxi, 35.

