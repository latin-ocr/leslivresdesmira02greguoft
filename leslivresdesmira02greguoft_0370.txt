354 DE GLORIA CONFESSORUM.

etitatis tuae, multi sunt enim infirmi quos te oporteat
visitare. Cumque obtinere non possent, impositis ma·
nibus super infirmos qui advenerant, sanitati restituit,
et ad vicum Arethonensem regressus est. Exstat nunc
in hoc loco cancellus, in quo sanctus dicitur stetisse.
Post haec accedens ad tumulum virginis, ait : « Gaude
nunc , Vitalina soror beatissima3 post triduum enim
majestati dominicae praesent-aberis. » Et discessit ab eo
loco. Posthaec multis per visum virgo ostensa est, et
beneficia petita praebuit, et diem obitus sui in quo
commemoratio ejus celebraretur edixit. Quod non
aliter sentiendum est, nisi quia beati antistitis obtentu,
dominicae majestatis praesentiam meruisset ‚ ut haec
deinceps ageret. Quodam autem tempore celebratis in
ejus honorem vigitiis, cum archipresbyter loci Eula-
lius clericos convivio invitasset, Edatius vero alius
presbyter viduis ac pauperibus reliquis edulium prae·
pararet, et uni pisces deessent, alteri vinum bonum,
commonitus piscator quidam per visum a virgine est
ut archipresbytero piscium copiam deferret. Surrexit-
que e lectulo, invenitque immanem esocem ¹ in lapsum
suum, quem ubi jussus'suit exhibuit. Edatio autem =
presbytero apparuit similiter per visum, dicens: «Vade,
et sub una arbore atrii invenies unum triantem3 ip—
sum donans, vinum dignum epulis pauperum compa·
rabis.» At ille nulli quae viderat narravit : abiit, inqui-
sivit, reperit3 coemptoque vino , pauperes Christi
refecit. Sicque virtus virginis utrique apparens, de
speciebus quae minus erant utrumque locupletavit.

(1) Editi plerique, piscem. (R.)

