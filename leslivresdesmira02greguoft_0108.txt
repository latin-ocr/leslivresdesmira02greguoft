DE

VIRTUTIBUS SANCTI MARTIN 1

EPISCOPI.

LIBER SECUNDUS.

DE VIRTUTIBUS QUAE FACTAE SUNT POSTQUAM VENmUS Nos.

Quoniam perscriptis virtutibus sancti Martini, quas
vidimus, vel a fidelibus viris de anteacto tempore re-
perire potuimus, ardentes valde in hac siti, ut non
traderetur oblivioni quod Dominus exercere dignatus
est in laudem antistitis sui, libellum primum explicui-
mus, narrare etiam ea cupimus quae nostro tempore
agi miramur , relinquentes non parvam materiam
eloquentioribus, sementes autem magnalia virtutum
in nostris operibus, ut quod peritia non dilatat in pa-
ginis, numerositas virtutum extendat in cumulis.

CAPUT PRIMUM.

Qualiter a febre et dysenteria erutus sum.

Anno centesimo septuagesimo secundo post transi-
tum beati Martini antistitis, Sigiberto gloriosissimo
rege duodecimo anno regnante, post excessum sancti
Eufronii episcopi, non meo merito, cum sim con-

