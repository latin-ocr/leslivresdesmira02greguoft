20 DE vaUTissus SANc‘n MART1N1.-1.

bantur audiri. Tunc prostrati terrae, ipse pariter et
beatus episcopus Dominum deprecantur, ut hoc ei
divina pietas audire permitteret. Erectis autem, rur-
sum interrogat senex ε ε( Quid audis? n Qui ait :
« Voces psallentium tanquam in coelo audio, sed quid
sit prorsus ignoro. » Cui ille ι κ Ego tibi quid sit nar-
rabo. Dominus meus Martinus episcopus migravit ex
hoc mundo; et nunc angeli canendo eum deferunt
in excelsum. Et ut parumper morae esset, ut haec au·-
direntur, diabolus eum cum iniquis angelis retinere
tentavit, nihilque suum in eodem reperiens, confusus
abscessit. Quid ergo de nobis peccatoribus erit, si
tanto sacerdoti voluit pars iniqua nocere? Haec sacer-
dote loquente notavit tempus archidiaconus, et Turo-
nos misit velociter qui haec diligenter inquireret. Qui
veniens, eo die et hora manifestissime cognovit tran-
sisse beatum Max-tinum, quo sanctus Severinus audivit
psallentium chorum. Sed et si ad Severi recurramus
Historiam, ipsa hora eum sibi scripsit in ¹ libro vitae
suae fuisse revelatum.

CAPUT V.

Qualiter beato Ambrosio idem transitus est ostensus.

Eo namque tempore beatus Ambrosius, cujus hodie
flores eloquii per totam ecclesiam redolent, Mediola-
nensi civitati praeerat episcopus. Cui celebrandi festa
dominicae diei ista erat consuetudo, ut veniens lector

cum libro suo non antea legere praesumeret quam
sanctus nutu jussisset. Factum est autem ut illa die

(1) 2204, Cl.-F. et alii cum libro.

