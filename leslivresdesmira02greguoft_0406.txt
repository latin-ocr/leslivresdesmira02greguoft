390 DE GLORIA CONFESSORUM

CAPUT XXIII.

De J oanne recluso.

Requiescit haud procul ab hac basilica Joan-
nes quidam presbyter¹, natione Bruto, in summa
religione degens, per cujus manus Dominus multa
signa sanitatum dignatus est operari ε qui ob amorem
divinum ab aspectibus se hominum cohibens, parvu-
lam oratorii cellulam habebat ante ipsam Cainonensis
vici ecclesiam. Ibique in viridariolo, quod manu pro-
pria excolebat, lauros arbores plantaverat, quae nunc
vastis columnarum fomitibus jucundarum frondium
amoenitate tenduntur-3 sub quarum umbraculo vir
sanctus considens, aut legebat aliquid, aut scribebat.
Cujus post obitum cum arbores illae, ut diximus, pa—
tulis diffusae ramis obumbrarent locum viridarii, una
ex his vetustate senescens exaruit. Tunc custos loci
effossa cum radicibus columna, incisis ipsis, cum ramis

suis scamnum adaptat, in quo interdum aut resideret
lassuS, aut aliquid secure decideret, cum necessitas
exegisset. Quod cum per duos anuos aut fere amplius
scamnum in hoc usu habuisset, tactuS, ut credo,
inspiratione divina, dolore cordis, ait: c< Vae mihi
quia peccavi, ut arborem quam talis sacerdos propria
manu plautavit, ego ad diversas necessitatum utar
sessiones. » Et haec dicens, accepto sarculo, effossa

(1) Joannes Reclaasas appellatur in Vita sanctae Radegundis per
Baudoniviam, ubi beatam reginam in suo proposito confirmasse
dicitur. Exstat hodieque sub titulo sanctae Radegundis oratorium
hoc in capite memoratum, in quo visitur Β. Joannis tumulus, sed
reliquiis vacuus», quas Calviniani an. 1563 combusserunt. (R).

