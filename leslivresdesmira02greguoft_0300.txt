284 DE VIRTUTIBUS SANCTI MARTINI. —1v.

CAPUT VIII.

De basilica sancti apud urbem Sanctonicam.

Praesenti vero anno, Palladius Sanctonicae urbis
episcopus, hujus sancti confessoris reliquias petiit.
Construxerat enim in ejus honorem basilicam , quam
his pignoribus consecravit, meruitque ibi suscipere
miracula quae saepius urbs propria habet experta. Nam
post duorum aut trium mensium curricula, litteras
ejus accepi, in quibus indicavit tres paralyticos con-
tractis pedibus advenisse, qui statim ut in basilicam
ingressi orationem fuderunt, directis vestigiis, sanitati
sunt redditi. Duo caeci in eo loco lumen recipere facta
oratione meruerunt, et amplius quam duodecim a

febre frigoritica detenti, depulso tremore convalue-
runt.
CAPUT IX.

De duobus dysentericis,

Duo de pueris nostris, clericus scilicet Dagobaldus ¹,
et laicus Theodorus, dysenteriam cum febre patieban-
tur3 in tantumque lassati morbo erant, ut non aliter
nisi manibus aliorum, cum digestionis necessitas ad-
venisset, e strato sublevarentur. Sed de sepulcri pul-
vere hausto, statim convaluerunt.

CAPUT X.

De patenis quas sanctus exhibuit.

Est apud nos patena colore sapphirino, quam dici-
tur sanctus de Maximi imperatoris thesauro detulisse,

(l) :5801 Dagoaldus.

