268 DE VIRTUTIBUS SANCTI MARTINI. — 111.

profudit, statim duo vermes ab eo in modum serpen·
tum processerunt: qui ita moveri oculis hominum
videbantur, ut vivere putarentur. His ergo ab eo di-
gestis, illico ad plenum sanatus est, et cibum, ut soli-
tus erat, hausit et potum, ruborque genis, fugato pal-
lore, redditur, membrisque omnibus solidatur.

CAPUT LX.

De his quae in meo itinere gesta sunt.

Opportunitatis causa nuper exstiterat ut ad visitan-
dam genitricem meam in territorium Cavillonensis¹
urbis adirem. Sed metuens superventuras infirmita-
tes, de hoc pulvere, id est sepulcri beati antistitis, au-
ferre, et mecum deferre praesumpsi, scilicet ut cum
quempiam nostrorum morbus aliquis invasisset, vir-
tus sancti ope consuetudinaria subveniret. Ubi igitur
ad matrem accessi, protinus unum puerum febris
cum dysenteria arripit, atterit et consumit, ita ut ne-
· gato usu vescendi, de solis febribus aleretur. Die tertia
cum haec agerentur et ad me perlatum suisset, deli-
butum pulverem ad bibendum porrigo moribundo ,
statimque, fugata febre sedatoque dolore, convaluit.
His diebus a Verano antistite audivi, quod quodam
tempore dum typi quartani aestu ureretur, expetita
beati Martini basilica, quae in loco illo erat, celebrata
vigilia sanatus fuit. Nos vero ex hoc itinere Arvernum
venientes, reperimus Avitum episcopum a tertiano
typo ita graviter concuti, ut etiam si aliquid cibi su-
meret, statim rejiceret: sed de hoc pignore potu

(1) Cavellonensis, 2204. Cabillonensc‘s, 3801, 5326, 5329, 5335.

