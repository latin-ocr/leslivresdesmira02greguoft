166 DE VIRTUTIBUS SANCTI MART1N1.-— 11.

tegeret, remaneret. Qui, matre mortua, unum prope
in hoc exitu duxerat annum. Erat enim unicus patri,
et de uxoria dilectione quoddam memoriale. Cui,
victu ut diximus minuente, jam deficienti ex inedia
febris accessit. Ut autem hic eum fervor attigit, con-

currit pater ad ecclesiam, ne proles absque baptismi
regeneratione moreretur. Qui baptizatus, nec confor-

tatus corpore praeter illud spiritale remedium, jam
suffossis oculis, palpebrisque laxatis atque demissis,
nullum Jam flatum spiraminis habens, super beatum
sepulcrum, patre ejulante deponitur. Nec defuit vir-
tus illa coelestis, quae quondam parvulum inter manus
confessoris beati vivificavit. At ubi primum ejus vesti-
mentum coopertorium tumuli attigit, illico parvulus
respiravit. Mirum miraculum l videres pallentes genas
gradatim, virtute divina insistente, rubescere, et sopi-
tos oculos in lumine redivivo laxari. Tunc a sancto

vivificatus et a patre receptus, sospes usque bodie in
testiinonium virtutis habetur.

CAPUT XLIV.

De alio caeco illuminato.

Sed et de Pictavo quidam caecus, per sex annos lu-
mine viduatus‚ triduana prostratione ad beatum tu-
mulum orans, lumen quo diu caruerat, operante solita
virtute, recepit. Actum est autem hoc per festivitatem
sancti patroni, in qua Maroveus¹ Pictavis antistes
aderat, non immerito Hilarii beatissimi discipulus
praeconandus. Qui, solemnitate explicita, cum illu-
minato concive gaudens remeavit ad propriam urbem.

(Ι) Editi Meroveus seu Meroneus. (R.)

