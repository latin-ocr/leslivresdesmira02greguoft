280 DE VIRTUTmUs SANCTl MARTIM. — IV.

tres caeci illuminati, quinque energumeni emundati
sunt. Adfuit huic festivitati et Aridius, Lemovicinae
urbis abba, cujus in superioribus libellis meminimus,
per quem Dominus paralyticam unam , quae per octo
annos carrucae superposita in atrio beati confessoris
decubuerat, directis vestigiis, restauravit. Nam asse—
rebat ipse vir Dei sensisse se quasi beati Martini ma-
num, cum infirmae membra, imposito signo crucis,
tactu salutari palparet. Advenerat etiam in hac festi-
vitate et Florentianus major cum Romulfo¹ palatii
comite.- Quibus non parva admiratio fuit de gloria
confessoris, per quem Dominus talia nunc miracula
dignatus est operari. ¹

CAPUT VII.

De uva apud Galliciam.

Et quia Florentiani majoris memoriam fecimus,
quid ab eo didicerim nefas puto taceri. Tempore quo-
dam causa legationis Galliciam adiit, atque ad Miro-
nis regis praesentiam accedens, negotia patefecit in-
juncta. Erat enim eo tempore Miro rex in civitate illa,
in qua decessor ejus basilicam sancti Martini aedifica-
verat, sicut in libro primo hujus operis exposuimus.
Ante hujus aedis porticum, vitium camera extensa per
traduces , dependentibus uvis, quasi picta vernabat.
Sub hac enim erat semita, quae ad sacrae aedis valvas
peditem deducebat. Cumque rex sub hac praeteriens
orationis gratia hoc templum adiret, dixit suis z« Cavete
ne contingatis unum ex his botrionibus, ue forsitan

 

(l) Edili codd. mendose ΤιἠιιιΙμΙιο. (R.)

