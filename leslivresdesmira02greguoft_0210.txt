DE

VIRTUTIBUS SANCTI MARTINI

EPISCOPI.

LIBER TERTIUS.

Tertium, ordinante Christo, libellum de virtutibus
beati Martini scribere incipientes, gratias agimus om-
nipotenti Deo, qui nobis talem medicum tribuere diÎ‡
gnatus est, qui infirmitates nostras purgaret, vulnera
dilueret, ac salubria medicamenta conferret. Nam si
ad ejus beatum tumulum humilietur animus, et oratio
sublimetur, si defluant lacrymae et compunctio vera
succedat , si ab imo corde emittantur suspiria et pec-
tora facinorosa tundantur, invenit ploratus laetitiam,
culpa veniam, dolor pectoris pervenit ad medelam.
Nam saepius tactus beati sepulcri profluviis imperavit
sistere, caecis videre, paralyticis surgere, et ipsam
quoque pectoris amaritudinem longe discedere. Quod
ego plerumque expertuS, indignum me judico ut inter
tantorum miraculorum moles etiam illa hic inseram
quae super me operari dignatus est. Sed iterum timeo
ne noxialis appaream, si ea tanquam fraudulentus abs-
condam. Testor enim Deum, et spem illam quam in
eJus virtute posui, credens me ab iltius misericordia

