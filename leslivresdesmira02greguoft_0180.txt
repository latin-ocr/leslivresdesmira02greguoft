164 DE VIRTUTIBUS SANCTI MART1N1.-11.

Quarto autem die oculus qui crepuerat, reformato
visu, aperitur. Qui licet non tam clarus cernatur ut
alter, luminis tamen beneficium praebet.

CAPUT XLII.

De manu hominis contracta.

Debilis quidam, cujus manus contracta diriguerat,
dum in atrio, quod ante beati sepulcrum habetur,
oraret attente, in sancta ejus vigilia visitatus est, di-
rectisque digitis manus ejus ad usum pristinum re-
stituta convaluit.

CAPUT XLIII.

De puerulo suscitato.

O quoties hic prophetarum et sublimium virtutes
virorum, quas olim gestas legimus, renovari miramur?
Sed quid inquam? Quod hi multi fecerunt viventes in
saeculo , hic solus renovat quotidie, etiam post sepul-
crum. Quid ergo agimus? quid silemus? quid occul-
tamus pauci quod populi declamant multi? Non diu-
tius in hac statione moremur. Proferamus novum
Elisaeum saeculo nostro, qui cadaver defuncti vivum
remisit a monumento¹: id quoque beatus confessor
nobis proesentibus operatus est. Quae enim causa sue—
rit, adjutorium individuae Trinitatis efflagitans, expli-
cabo. Puer genitus, lacte materno deficiente, nutrici
ad alendum datur. Quae hoc liquore sterilis dum non
copiose, ut illi aetatulae opportunum est, lactis alimen-
tum ministrat, coepit qui proficere debuerat, die prae-
tereunte, decrescere, et ita minui, ut nihil in eo
amplius quam pellis tenuiS, quae ejus ossula sola con-

(1) IV Reg. xm, 21.

