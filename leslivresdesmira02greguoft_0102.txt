86 DE VIRTUTIBUS SANCTI MARTINI. - 1.

CAPUT XXXVIII.

De energumenis et frigoriticis.

Vel quid ego de energumenis vel frigoriticis referam,
quibus si vere fuerint parcitas et fides conjunctae,
mox adminiculante patrono, cunctae submoventur
insidiae? Sic multi ex frigoriticis, dum vi febris
pessime quatiuntur, tota die inter altarium et sanctum
tumulum decubantes, ad vesperum autem hausto ex
beati sepulcri pulvere, continuo promerentur acci-
pere sanitatem. Nam Paulus energumenus , qui legio-
nem daemoniorum dicebatur habere, insistente
inimico , machinam , quae sanctae camerae erat
propinqua , conscendens , dixisse fertur : « Pereat
vasculum, quod exustus inhabito. ›> Et exaestuans, et
praecipitans se deorsum, ita beati virtute leviter in
pavimentum depositus est, ut nullum membrorum
damnati corpusculi collideret.

CAPUT XXXIX.

De Leomeria coca.

Leomeria¹ quaedam caeca atque contracta , longo
tempore miserabiliter vivens, dum iter illud per
manus aliorum crebris occursibus utitur, quo ad
beati basilicam itur, tandem ab ejus pietate respecta ,
iacens ad sanctum ostium, lumen pariter gressumque
recepit. O si totum proderetur in publicum, quod
singuli quique , dum fideliter poscunt, latenter acci-
piunt, et retinet occultum multorum conscientia,

(1) Bec., Deomena. (R.) — homerica, 5334; Leometia, Cott.

