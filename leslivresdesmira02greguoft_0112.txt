96 DE VIRTUTIBUS SANCTI MARTINI. —11.

arguerit, ne ante me permitterem stultos et faciles de
beatis solemnibus obtrectare. ln crastino autem post-
quam convalui‚ die dominico ad missam veniens,
nolensque me fatigare, uni presbyterorum gloriosa
solemnia celebrare praecepi. Sed cum presbyter ille
nescio quae rustice festiva verba depromeret, multi
eum de nostris irridere coeperunt, dicentes : « Melius
fuisset tacere, quam sic inculte loqui. ιο Nocte autem
insecuta, vidivirum dicentem mihi : « De mysteriis Dei
nequaquam disputandum. ³> Testor enim Deum, quia
hoc a me non est compositum, sed ipsa verba quae
audivi, vobis exposui. Unde ‚ dilectissimi, nullus de
hoc mysterio, etiam si rustice videatur dici, disputare
praesumat, quia apud Dei majestatem magis simplici-
tas pura quam philosophorum valet argutia.

CAPUT II.

De infirmitate J ustini.

Gratum arbitratus sum et illud non omittere, quod
mihi in libro anteriore excidit. Nam cum retulerim
de cereolis illis quos de sepulcro beati antistitis sus-
tuli ¹, a quibus et tempestates sedatas, et alias infirmi-
tates prohibitas dixi, hos cum mecum detinerem, J us-
tinus vir sororis meae in valetudinem irruit. Nam,
invalescente febre, cum doloribus membrorum om-
nium, valde ad extremum agi coepit. Nuntius haec ad
me delatus retulit, efflagitans ut si quid medicamenti
reperire possem, morituro transmitterem, ne obiret.

(1) In libro praeced.‚ cap. xxxiv.

