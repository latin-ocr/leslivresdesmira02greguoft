306 DE VIRTUTIBUS SANCTI MARTINL—IV.

CAPUT XXVI.

De carcerariis absolutis.

Fuerat nobis causa quaedam Childeberthi regis adire
praesentiam. Pergentibus quoque nobis, iter per pa-
gum Remensem aggressi sumus, reperimusque homi-
nem quemdam, qui nobis relatu suo patefactum car-
cerem hujus urbis, in quo inter reliquos vinctos hujus
famulus tenebatur , Martini virtute fuisse dicebat;
vinctosque ab ergastulo absolutos, liberosque absces-
sisse narravit. Erat enim hujusmodi carcer ita tectus,
ut super struem tignorum axes validi superpositi pul-
pitarentur, ac desuper, qui eosdem opprimerent, in-
signes fuerant lapides collocati. Nihilominus et ostium
carceris sera ferro munita , obducto clave pessulo
obserabatur : se'd virtus antistitis, ut ipse relator asse-
ruit, lapides dimovit, disjecit pulpita, catenas confre-
git, et trabem quae vinctorum coarctabat pedes, ape-
ruit, ac nec reserato ostio homines per aera sublevatos,
foris tecto patente produxit, dicens : « Ego sum Mar-
nus miles Christi, absolutor vester. Abscedite cum
pace, et abite securi. ³> Sed cum nos ad regem acceden-
tes, virtutis hujus diffamaremus miraculum, affirmavit
rex quosdam ex his qui absoluti fuerant ad se venisse,
' atque compositionem fisco debitam, quam illi fredum
vocant, a se fuisse reis indultam. Hoc autem factum
est ante quatuor festivitatis dies, in memorati regis
anuo sexto et decimo.

