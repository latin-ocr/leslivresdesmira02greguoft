374 DE GLORIA CONFESSORUM .

caecus ac debilis est effectus3 mansitque in hoc suppli-
cio integrum fere annum. Dehinc apparuit ei quidam
sacerdos per visum, dicens : α Quid, inquit, tibi tuis-
que vim intuli, o vir, quia detexisti me, auferendo
opertorium tumuli mei? Vade nuuc, si vis sanus fieri,
jube ipsum velociter revocari3 quod si nolueris? pro—
tinus morieris. Ego enim sum Benignus episcopus, qui
in hanc urbem peregrinus adveni. » At ille suis in-
nuens, accessit ad monumentum filii sui, elevatumque
lapidem plaustro imposuit, reportatumque ut sarco-
phago reddidit, illico sanus effectus est. Nam in re-
deundo ita lapis levis erat, ut quem tria paria boum

evexerant, boves deinceps duo revocarent.

CAPUT XVIII.

De duarum virginum tumulis.

{nfra ipsum etiam terminum Turonicum erat mons
parvulus, sentibus, rubis, vitibusque repletus agresti-
bus, et tanta densitate labruscae contextus, ut vix
aliquis intro posset irrumpere. Ferehat enim fama
duas Deo sacratas virgines in illo loco quiescere. Sci-
licet cum in vigiliis dierum festorum lumen accensum
divinitus a fidelibus saepius cerneretur, unus audacior,
et animi fretus auctoritate, ad locum accedere sub
obscura nocte non metuit3 atque cereum miri cando-
ris immenso lumine fulgurantem aspiciens, admira-
tusque diu, discessit, aliisque quae viderat nuntiavit.
Tunc uni de incolis loci se virgines per visum osten-
dunt; exponunt se ibidem esse sepultas, ac sine tecto
imbrium injuriam diutius ferre non posse3 hic vero
si sibi vellet esse consultum, incisis vepribu5‚ tegumen

