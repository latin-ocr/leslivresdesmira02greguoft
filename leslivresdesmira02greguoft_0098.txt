82 DE VIRTU'I'IBUS SANcrl MART1N1.—1.

hospitiolo suo pro salvatione retinebat. Sed, credo,
quia non sic honorabatur, aut diligebatur, ut sibi
decuerat, coepit familia ejus graviter aegrotare. Et cum
penitus nesciretur quid hoc esset, nec emendaretur
aliquid, sed quotidie ageretur deterius , vidit in visu
noctis personam terribilem, dicentem sibi ε « Cur sic
tecum agitur ?» Qui ait : « Ignoro prorsus unde hoc
evenerit 2). Dicit ei persona ε (ι Lignum, quod de le-
ctulo domni Martini tulisti, negligenter tecum hic
retines , ideo haec incurristi. Sed vade nunc , et defer
illud Gregorio diacono, et ipse illud secum retineat. »
At ille nihil moratus mihi exhibuit. Quod ego cum
summa veneratione collectum loco digno reposui. Et
sic omnis familia in domo ejus sanata est, ita ut nemo
ibidem deinceps aliquid mali perferret.

CAPUT XXXVI.

Quod virtus ejus nobis inimicos inhibuit.

Factum est autem quodam tempore, ut visitationis
studio ad venerabilem matrem meam in Burgundiam
ambularem. Cum autem silvas illas quae trans Berbe-
rem¹ fluvium sitae sunt praeterirem, latrones incur-
rimuS. Qui circumdantes nos, volebant spoliare et
interficere. Tunc ego ad auxilia consueta confugiens,
sancti Martini praesidium flagitabam. Quod mihi
protinus dignanter assistens, ita eos conterruit, ut
nihil contra nos agere possent. Sed versa vice qui
venerant ut timerentur, timere coeperunt, et cursu
velocissimo fugere. Sed ego non immemor apostoli

(4) Aliquot mss. (inter quos 3801, 5334, 5359) Verberem3 alii
(5329, 5335) Berberim; Cott. Herbcrim.

