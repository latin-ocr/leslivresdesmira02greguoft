262 DE VIRTUTIBUS SANCTI mltum—111.

ab hac sanaretur infirmitate, nullum opus deinceps in
hac dominicae resurrectionis ageret die quod illi diei

esset incongruum : statimque amotis digitis a palma ‚
manu directa discessit.

CAPUT LVI.

De muliere contracta et caeca.

Magna est enim pietas confessoris, quae sic arguit
insipientes , ut ponens vitium ante oculos, reddat in
posterum emendatos. Pro hac causa mulier alia debi-

litatur. Nam cum die sabbati post solis occasum, quod
adjacet resurrectionis dominicae nocti, panem furno
collocaret, brachium ejus dolore quatitur. Post injec-
tum alium et tertium panem, manus invita lignum
quod tenebat coepit astringere : intelligensque mulier
divinae se virtutis judicio condemnari, velociter palam
quam tenebat abjecit : nihilominus non effugere po-
tuit poenam. Nam ita manus ejus cum gravi dolore
contractae sunt, ut ungulae in ipsa defigerentur palma.
Ex hoc nullius medici se credens posse fomento sa-
nari, beati basilicam expetivit, ibique fideliter orans,
directis manibus, sanata discessit3 vovitque ut per
singulos menses, una hebdomada ad sanctum tem-
plum veniens, debeat Deo et beato antistiti deservire.
Quod per unum annum eam observasse manifestis-
sime cognitum est. Post annum vero intermissa unius
mensis hebdomada, non accessit ad sanctam basili-
cam. Sedenti vero in hospitiolo suo oculus ei a dolore
transfigitur : illum autem comprimens perdidit, et
alius quoque dolere coepit extemplo. lta in unius horae
momento caeca ab oculis ambobus efficitur. Nec mora,
confessa culpam ad praesidia nota confugit3 ibique

