94 DE VIRTUTIBUS SANCTI MARTINI. — 11.

scientia teterrimus, et peccatis obvolutus, sed tribuente
fideli Deo, qui vocat ea quae non sunt, tanquam ea
quae sunt, onus episcopatus indignus accepi. Mense
autem secundo ordinationis meae, cum essem in villa,
incurri dysenteriam cum febre valida, et taliter agi
coepi, ut imminente morte vivere omnimodis despe-
rarem. Emittebam autem assidue digestionum officia,
quae accipere non poterant inexpensa, et erat horror
cibi; cumque ab inedia deficeret virtus stomachi, febris
tantum erat victus corpori. Nam nullatenus accedebat
confortatio sumptuosa : erat autem et dolor gravis
totam alvum penetrans, et descendens ad ilia, non
me minus consumens tortura sua quam febris exege-
rat. Cumque sic ageretur mecum, ut non remansisset
spes vitae, sed cuncta deputarentur in funere, nec vale·
ret penitus medici antidotum, quem mors mancipa-
verat ad perdendum, ego ipse de me desperans, vocavi
Armentarium archiatrum,et dico ei: α Omne ingenium
artificii tui impendisti, pigmentorum omnium vim
jam probasti, sed nihil proficit perituro res saeculi.
Unum restat quod faciam ‚ magnam tibi theriacam
ostendam. Pulverem de sacratissimo domni Martini
sepulcro exhibe, et exinde mihi facito potionem. Quod
si hoc non valuerit, amissa sunt omnia evadendi per-
, sugia. « Tunc misso diacono ad antedictum beati prae-
sulis tumulum, de sacrosancto pulvere exhibuit, dilu-
tumque mihi porrigunt ad bibendum. Quo hausto,
mox omni dolore sedatO, sanitatem recepi de tumulo·
In quo tam praesens fuit beneficium, ut cum id actum
fuerit hora tertia, incolumis procederem ad convivium
ipsa die ad sextam.

Visum est et hoc inserere lectioni, qualiter me Deus

