426 DE GLORIA CONFESSORUM .

CAPUT XLII.

De Hilario Divionensi senatore.

Apud castrum Divionense¹ Hilarius¹ quidam ex se-
natoribus habita-vit, habens conjugem, ex qua et filios
dicitur suscepisse. Sed omnem domum suam ita in
castitate atque omni puritate tam animi quam corpo-
ris excolebat‚ ut nullus ibi adulterium exercere prae-
sumeret, essetque impletum in hac domo, quod du·
dum sancto repletus Spiritu apostolus praedicavit ε

Honorabile connubium ‚ et torus immaculatus³. Hic ·

itaque, tam inter dominos quam iuter famulos casti-
tate pollente, obiit vir ille : qui qualis quantusque
fuerit juxta saeculi dignitatem, sepulcrum ejus hodie
patefacit, quod marmore Pario sculptum renitet. Quo
defuncto ‚ et juxta humanam consuetudinem sepul·
turae mancipato² mulier deducto anni circulo aegrota-
vit, obiitque atque abluta est. Et quoniam sepulcrum
illud tam immensum erat, ut ipsam juxta imperium
viri susciperet, amoto opertorio, dum locaretur in
tumulo, subito elevata viri dextera conjugis cervicem
amplectitur. Quod admirans populus, deposito seces-
sit opertorio cognovitque 'quae eis castitas, qui timor
in Deum, quae etiam inter ipsos dilectio suisset in sae-
culo‚·qui se ita amplexi sunt in sepulcro.

(ι) 2204, 2791, Divtoaeiaesim.

(2) Laud. , Bell. et Colb. a. Helarius, et sic passim, aut Ela-
rius. Hoc caput laudat Chronicon sancti Benigni Divionensis. (R.)

(3) Heb.xu1, 4. (R.)

