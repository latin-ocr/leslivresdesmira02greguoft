158 DE VIRTUTIBUS SANCTI MARTINI. —- 11.

inedia deficienti cibum praebuerat3 dumque cuncta
circuit, cuncta peragrat, venit ad puteum, quem
sanctus Dei proprio labore patefecit, fusaque oratione
aquam haurit, impositamque in ampullula, domum
regrediens deportavit. Cumque exinde infirmis multis
tribueret sanitateS, quadam vice Renosindus frater ¹,
ejus vi febrium impulsus, decubuit lectulo. Octava
vero die cum jam oculis clausis in hoc jaceret, ut spi-
ritum exhalaret, atque omnis familia perstreperet
mortem condolens patroni, 'vel funeri necessaria prae·
pararet, venit in mentem presbytero ut de aqua
beati putei in ore defuncturo guttam inferret. Qua
illata, ubi primum os ejus attigit, mox oculos aegrotus
aperuit, absolutaque etiam lingua, rogat sibi adhuc
exinde ministrari ε acceptoque calice, ut bibit statim
omnis febris effugit; et sic, admirante familia, sanus
a lectulo in quo jacebat erectus est.

CAPUT XL.

De Sisulfo manen.

Quid autem de istis miraculis mea parvitas poterit
enarrare, cum assumptus sanctus Dei de mundo ad-
huc praedicator habeatur in mundo, et, cum se palam
populis ostentare nequeat, jugiter se patefactis virtuti-
bus manifestat, dum caecos illuminat, dum paralyticos
sanat, dumque et reliquos aegrotos pristinae sospitati
reformat? Sed ego, ut saepe testatus sum, indignum
me censeo tanti viri signa depromere. Tamen quia

(1) Sic Colb. duo, Laud„ Bell.‚ Vict. SB. et Clar. Editi vero
Rinoscindus pater ejus, mendose, nam in utraque Vita sancti Aredii

pater J'ocundus appellatur, sicut et in chronico Gaufredi Vosiensis,
cap. 15. (R.)

