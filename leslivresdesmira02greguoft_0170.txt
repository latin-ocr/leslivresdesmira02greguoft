¹5⁴. DE VIRTUTIBUS SANCTI MARTINI. — Π.

CAPUT XXXVI.
De pignoribus quae Leodovaldus episcopus detulit.

Multi etiam fide pleni reliquias beati viri portantes,
virtutes multas experiuntur. Nam Leodovaldus Abrin-
catinae¹ civitatis episcopus, sancti domni reliquias per
piesbyterum suum devotus expetiit. Quibus acceptis ,
cum terminum antedictae civitatis ingressus fuisset,
occurrit ei adhuc inter deserta posito bparalyticus de—
serentium illatus manibus3 osculatus autem fideliter
velum quo capsa sanctorum pignorum cooperta erat,
³ mox in pedes constitit, ac propriis gressibus domum
regressus est. Haec enim agis, beatissime confessor,
nec tibi sat propriam aedem exornare prodigiis , nisi
etiam diversos saltus quos pedibus non adiisti, virtuti-
bus tremendis illustres. Sed et deinceps caecus quidam,
adminiculo deducente, in occursum earum velociter
properat. Adveniens autem quando beati pignora in
sanctum locabantur altare, expedita solemnitate, visum
recipere meruit oculorum. Sed et alia nihilominus
mulier, quae diu· muta fuerat, sermonis usum recepit.

CAPUT xxxva.

De energumeno sanato.

His etenim diebus ad beati viri basilicam quidam
ex energumenis, cum multos se cruciatus daemonum
perferre declamaret, et vi se ejici de acquisito vasculo
per beatum antistitem fateretur, devolutus terrae san-
guinem fetidum per os coepit ejicere. Qui duarum
sere horarum spatio jacens, expulso daemone, purga-
tus acerectus est.

(1) Abrincantine, 3801:

