270 DE VIRTUTIBUS SANCTI MARTIM. — 111.

sumpto, calcata febre roboratus e‘st. Duos ex pueris
nostris valetudinaria febris invaserat, omnesque mem-
brorum juncturas, ut ex hoc contagio plerumque
assolet, dolor saevus obsederat: sed ab hac benedic-
tione potati, sanati sunt. Ego ipse in hoc itinere cum
dolorem dentium graviter sustinerem, et jam nou so-
lum ipsi dentes, sed omne caput venarum pulsibus,
ac dolorum spiculis figeretur, ac tempora valide pro-
silirent, hoc praesidium expetii, et mox dolore com·
presso convalui. O theriacam inenarrabilem! o pig-
mentum ineffabile! o antidotum laudabile! o purga-
torium, ut ita dicam, coeleste, quod medicorum vincit
argutias, aromatum suavitates superat, unguentorum-
que omnium robora supercrescit! quod mundat ven-
trem ut agridium, pulmonem ut hyssopus, ipsumque
caput purgat, ut peretrum. Etiam non solum membra
debilia solidat, sed, quod his omnibus majus est , ip-
sas illas conscientiarum maculas abstergit ac levigat.
Sufficiant ergo haec huic libello quae indita sunt. Ta·
men si adhuc miracula cernere meremur, placet ea
alteri libello inseri, ut ea quae ostenduntur, non oc·
culi, sed magis vocibus debeant propalari. De caetero
vero virtutem ejus deposcimus, ut qui talia praestat ex
tumulo, nos jam a peccatis Deo mortuos suscitare di-
gnetur mortis istius de sepulcro, ut in illo resurrec—
tionis carnis nostrae tempore nobis obtineat indulgen-
tiam, cum ille provehetur ad coronam.

EXPLICIT LIBER TERTIUS.

