12 DE VIRTUTIBUS SANCTI MARTINI. — 1.

naudus, ampullam cum oleo ad sanctum tumulum
detulit, ut eum¹ virtus justi infusa sanctificaret. Et
eraso a marmore, quo sancta membra teguntur, pul-
vere , ac liquori permixto , ex quo in tantum oleum
redundavit ut vestimentum sacerdotis nectareo effra-
grans odore oleagina unda perfunderetur. Multique
ex hoc infirmi experiere salutem. Sed et procellae ab
agris hoc liquore purificatis saepe prohibitae sunt.

Cum autem ad templum sanctum quidam devotus
fide plenus accessisset et, gratiam sancti sitiens, cogi-
taret quid de beata aede raperet ad salutem, prope se- ¹
pulcrum accedens, aedituum supplicat ut sibi parurn-
per benedictae cerae largiretur e tumulo. Quam acci-
piens laetus abcessit, et agro , cui frugem severat, con-
fisus imposuit. Adveniens autem tempestas saevissima,
quae viciniam² in annis praecedentibus saepe vastave-
rat, ab hac est prohibita benedictione, nec ibidem
ultra , uti consueverat , nocuit.

Magnifica vero atque desiderabili paschali festivitate
adveniente , populus ad beati cellulam , in qua com·
moratus saepe frequentaverat cum angelis, devotus ad-
venit. Et singula loca allambens osculis vel irrigans
lacrymis , in qua vir beatus ante sederat aut oraverat,
sive ubi cibum sumpserat vel corpori quietem post
multos labores indulserat, classe navium praeparata ,
amnem transire parat, ut beatum sepulcrum adeat,
etcum fletu veniam deprecans coram consessore se
prosternat. Navigantibus autem illis, tentatoris im-

(¹) Id est, id. Ed. eam. (R.)
(2) Sic Gat.‚ Vinc. et Bec. Plerique alii mss. vicinia. Nonnulli
vicina. Editi omnm. (R.)

