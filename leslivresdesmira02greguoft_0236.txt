220 DE VIRTUTIBUS SANCTI MARTINI. — 111.

CAPUT XIX.

De caeco illuminato ¹.

Abrincatinus ² quoque incola, cui per sex annos vi-
dendi usus fuerat denegatus, beati confessoris expetiit
salvari praesidio. Ad cujus basilicam accedens, mul—
toque tempore jejuniis et orationibus vacam, auxi-
lium beati implorabat antistitis. Denique adveniente
sacrosancta festivitate, populis missarum solemnia
spectantibus, huic visus est redditus; rediitque in
patriam videns, qui ad sanctam basilicam alio dedu-
cente pervenerat. lpse autem pro tantae pietatis gau-
dio vovit se ibidem tonsurari. Quod postea devotus
rediens implevit.

CAPUT XX.

De alio caeco illuminato.

Nam et quidam de transmarinis partibus veniens,
dum operam exerceret in agro, subito orta super se
violentia venti cum pulvere, lumine caruit oculorum.
Et qui diu caecis via fuerat, ipse domum alio regente
deducitur. In hac enim caecitate per trium annorum
curriculum detinetur. Post haec basilicam beati confes-
soris expetiit,ad quam per quatuor annos orationi in-
cumbens, visitatus virtute divina, patefactis luminibus
lucem videre promeruit.

(1) Supp. 243. De caeco Abricatensi. Prista-atinus quoque.
(2) Clar„ Cebrincatinus. (R.) -Aprincatinus 3801 .

