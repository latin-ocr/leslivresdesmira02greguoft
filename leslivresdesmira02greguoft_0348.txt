332 DE VIRTUTIBUS SANCTI MARTINI. — 1v.

celebrata, iterum junctis bobus opus coeptum pergit
explere : completumque cum esset plaustrum feno ,
statim oculi ejus quasi a quibusdam aculeis puncti,
dolorem maximum intulerunt. Quibus conclusis nun-
quam deinceps eos aperire potuit. Sicque per annum
integrum in caecitate permanens, ad festivitatem sancti
antistitis devotus advenit τ cujus post diem tertiam ,
beneficio lucis quam perdiderat restauratus est.

CAPUT XLVI.

De duobus aliis contractis.

Eo tempore , et alius contractus advenienS, virtute
sancti directus, propriis gressibus ad urbem suam re-
gressus est. Advenerat quidam ex Britannia, nomine
Paternian'us¹‚ qui caecus, mutus, ac surdus, et mani-
bus contractus per quoddam contagium fuerat, et
confectis omnibus membris a morbo, soli tantum pedes
praebebant homini sustentaculum. Patroni praepo-
tentis hic expetiit basilicam, orationem fudit , apertis
oculis lucem perditam aspexit, manus ad usum pristi-
num recepit, et se salvatum beati antistitis virtute
demirans ‚ sospitatis suae gratiam populis declaravit.
Ob hujus miraculi gratiam a multis munera capit, de
quibus jam nonnullos a jugo captivitatis exemit.

(1) Maternianus‚ 3801! .

