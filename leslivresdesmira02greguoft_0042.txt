26 DE VIRTUTIBUS SANCTI MARTINI. — 1.

'vigilata denique alia nocte, mane tentantes, nihil om-
nino agere potuerunt. Tunc conturbati atque exter-
riti quid facerent nesciebant. Dicit eis unus ex cleri-
cis : α Scitis quia post hoc triduum natalis episcopatus
ejus esse consueverat τ et forsitan in hac die se trans—
ferri debere vos admonet. ›> Tunc jejuniis ac orationi-
bus et jugi psallentio die noctuque insistentes, tri-
duum illud continuatim duxerunt. Quarta autem die
accedentes, ponentesque manus, non valebant peni-
tus movere sepulcrum. Pavore autem omnes exterriti,
jam in hoc stantes, ut terra vasculum quod detexerant
operirent, apparuit eis veneranda canitie senex, ad
instar nivis candorem efferens, dicens se esse abba-
tem, et ait eis : α Usque quo conturbamini, et tardatis?
Non videtis domnum Martinum stantem vos juvare
paratum, si manus apponitis ἱ) » Tunc, jactans pallium
quo utebatur, posuit manum ad sarcophagum cum
reliquis sacerdotibus, crucibus paratis ac cereis, im-
positaque antiphona , dederunt cuncti voces psallen-
tium in excelso. Tum ad senis conatum protinus'sar-
cophagum cum summa levitate commotum, in loco
ubi nunc adoratur, Domino annuente, perducitur.
Quo ad voluntatem sacerdotis composito, dictis etiam
missis, ut ventum est ad convivium , requirentes sol-
licite senem, nequaquam reperiunt. Sed nec homo
quidem exstitit, qui eum de basilica exire vidisset.
Credo aliquam fuisse virtutem angelicam, quae et bea-
tum virum se vidisse pronuntiavit et deinceps nulli
comparuit. ln quo loco ex illa die multae virtutes
factae sunt, quae per negligentiam non sunt scriptae.
Nos vero quantum tempore nostro aut fieri vidimus ‚
aut sactum certe cognovimus, silere nequivimus.

