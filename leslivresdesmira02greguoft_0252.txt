236 DE VIRTUTIBUS SANCTI MARTINI. — 11.

loco conferrent. Cumque his haec causa commodum
exhiberet, addiderunt ut de clave ferrea, quae ostium
oratorii recludebat, characteres caballis imponerent.
Quo facto, ita virtus sancti praevaluit, ut et sanarentur
qui aegrotaverant , et qui non incurrerant nihil ultra
perferrent.

CAPUT XXXIV.

De lue quae cum vesicis fuit.

Superiore quoque anno gravissime populus Turo-
norum a lue valetudinaria vastabatur. Erat enim talis
languor, ut apprehensus homo a febre valida, totus
vesicis ac minutis pustulis scateret. Erant autem ve-
sicae albae cum duritia, nullam habentes mollitiem, nisi
tantum dolorem nimium inferentes. Jam si data matu-
ritate crepitantes coepissent defluere, tunc adhaeren-
tibus corpori vestimentiS‚ dolor validius augebatur:
in qua aegritudine nihil medicorum poterat ars valere,
nisi cum dominicum adfuisset auxilium. Multi enim
de basilica sancta benedictionem petentes, opem me-
rebantur. Sed quid de plurimis memorare necesse est,
cum id meruerint caeteri,'quod unam vidimus me—
ruisse? Uxor ergo Eborini comitis, cum ab hac lue
detineretur, ita his operta vesicis est, ut neque manus,
neque plantae, neque ulla pars corporis ejus remaneret
vacua, sed et ipsi quoque oculi ab his continebantur
obtecti. Cumque jam in discrimine mortis haberetur,
sancti sepulcri benedictionem expetiit. Tunc trans·
missum est ei de aqua, qua beati tumulus est in pascha
Domini ablutus. Denique delibutis ex ea vulneribus,
ipsa exinde potum sumpsit ε mox igitur restincta
febre, sine dolore decurrentibus vesicis, sanata est.

