410 DE GLORIA CONFESSORUM.

· sunt, in quibus nonnulli virorum sanctorum ae mu·-
lierum religiosarum quiescunt. Unde non ambigitur
eos esse Christianos, quia ipsae historiae sepulcrorum
de virtutibus Domini et apostolorum ejus expositae
sunt. Eo quoque tempore, quo Georgius Vellavorum
civis Arvernoe urbis comitatu potiebatur¹, pars trans-
volutionis illius, quae per longinquae incuriae negligen-
tiam pluviis erat infusa, super unum eorumdem sar-
cophagum ruit, opertoriumque ejus impulsum in frusta
comminuit ε in quo apparuit puella jacens, ita mem·
bris omnibus solidata, quasi nuper ab hoc saeculo
fuisset assumpta. Nam facies manusque ejus cum reli-
quis artubus integrae erant, cum ingenti caesariei lon-
gitudine, sed credo eam aromatibus fuisse conditam ε
vestimentum autem, quod artus tegebat exanimeS,
aquarum vi erat illaesum nullaque putredine resolutum,
ac nigredine quacunque fuscatum. Quid plura? ita ap-
parebat integra, ut dormiens potius quam mortua
putaretur. Autumabant autem quidam nostrorum ob
candorem vestimenti holoserici in albis eam transiisse.
Aiebant enim annulos murenulasque aureas circa eam
repertaS, et clam ne episcopus sentiret, ablatas ε nulla
tamen aetas temporis nostri cujus meriti, generisque,
aut nominis fuerit, aut opinione, aut lectione cogno-
vit. Dum autem hoc corpusculum per anni unius spa-
tium detectum jaceret, nec esset, qui respectu huma-
nitatis huic adhiberet sepulcro tegumen, contigit ut
uxor antedicti comitis post obitum viri graviter aegro-
taret, ac diuturna valetudine obtenta, oculorum lu-
mine mulctaretur. Quae laxata a febre, vocat medicos,

(1) Vallavorum, 2204.

